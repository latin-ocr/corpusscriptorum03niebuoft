PRAEFATIO.

 

I'n recensendis sex ultimis Alexiadis libris
praecipue, ut par fuit, codicem Florentinum (saec.
XII) rara fide insignem (F) secutus sum, qui inter
Mediceos Laurentianos plut. LXX 2 (cf. Bandini
catal. cod. Graec. bibl. Laurent. II 656) adservatur.
ego eum inde a libro decimo usque ad libri XIV.
caput 8, ubi in verbo οἱποίσας (295, 13) deficit,
a. 1863 in L. Schopeni praeceptoris carissimi
usum contuli. iam dudum enim in votis viri egregii
fuerat codicis Florentini accuratam nancisci notitiam,
quo operam incohatam perficeret. nempe bene in-
tellexerat, id unum priori volumini, quod admira-
bili ingenii acumine perpolitum ante hos quadra-
ginta annos ediderat, non sine magno rei detrimento
defuisse. accepta tandem mea conlatione, quam
ultro ipsi obtuleram, ad opus diu intermissum re—
versus brevi ante mortem scripturae discrepan-
tiam a me adnotatam in exemplum suum trans—
tulit: hic subsistere fato acerbo coactus est. mihi

