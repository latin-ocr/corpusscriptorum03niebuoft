D

594 CAROLI nooman

Κουκούπετρος] Ita vocatum ait Anna Petrum Eremi-
tam, primum et praecipuum Hierosolymitanae Expeditionis
autorem, vel potius incentorem, quod vitae instituto Mona-
chus et Eremita fuerit. Est enim vocabulum confectum ex
nomine viri appellativo et voce κουκούλλιον truncata, qua
praeterea utitur pag. 486. quae Latinis cucullam notat3 unde
vero simile mihi videtur Petrum, ut tunc vulgo vocitabatur,
Eremitam ab ipsis Gallis militibus ioculari vocabulo Petrum
cucullatum indigitatum, quod cuculla monachica caput ope-
riret, quemadmodum S. Aimilianus Confessor et Monachus
Benedictinus in eius vita, et Petrus Abaelardus appellatur a
Fulcone Priore Diogili in Epistola, quae inscribitur Petro
cucullato. Enimvero Monachum fuisse Petrum scribunt Flo-
rentius Wigorniensis, Conradus Abbas Uspergensis et Autor
Chronici Hildesheim. Alii Sacerdotem et Eremitam faciunt3
Albertus Aq. lib. 1. Hist. Hieros. cap. 2. Sacerdos quidam
Petrus nomine, quondam Eremita. Willelmus Tyr. lib. 1.
cap. 11. qui re et coynomine coynominabatur Eremita. Gui-
bertus lib. 2. cap. 8. quem ex urbe, ni fallor, Ambianensi
ortum in superiori nescio qua Galliarum parte solitariam
sub habitu Monachico vitam duoeisse comperimus. Mox eiusdem
Petri cucullam et vestes describens, lanea tunica ad purum,
cucullo super, utrisque talaribus, byrrho desuper induebatur.
Denique Petrus Angelius Burgaeus lib. 1. Syriados:

Nec sanquine cretus
Obscuro, solum montis secessit in antrum,
Cum primum obduxit teneras lanuyine malas.
Iam vero quod Petrum in superiori Galliarum parte eremiti-
cam duxisse vitam ait Guibertus, firmari videtur ex Chronico
Canonici Landunensis, in quo narratur, Petrum Eremitam de
territorio Ambianensi primo Monachum apud S. Riyaudum
in Foresio eyisse, postea Pradicatorem effectum, tanta coe-
pisse populorum multitudine vallari, tot caeli muneribus do-
nari, tantis denique sanctitatis praeconiis acclamari, ut mul-
tae aetatis homines non meminerint honore simili quempiam
habitum. Sed neque videtur improbanda eorum sententia,
qui Petrum putant in ipsa Dioecesi Ambianensi, unde ei na-
tales, non vero ex Hispania, ut est apud Helmoldum lib. 1.
cap. 31. et Autorem incertum Historiae Sclavon. cap. 14.
vitam eremiticam induisse, cum doceat idem Guibertus lib. 3.
de vita sua cap. 14. eadem ipsa tempestate Eremitas exti-
tisse in Ambianensi territorio. Vitam, res gestas et mortem
Petri praeter rerum Hierosolymitanarum Scriptores perstrin-
gunt Albericus in Chron. An. MOI. MCXVI. et MCCVIII. S. Ber-
nardus Epist. 322. Aegidius Monachus Aureae Vallis in Ep.

