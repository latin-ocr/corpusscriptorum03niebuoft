VIII PRAEFATIO.

vero conlatione ipsa mea in scriniis Schopeni frustra
quaesita apographo eius utendum fuit.

Plerumque cum Florentino conspirat, inter-
dum eum corrigit epitome Alexiadis (A) Annae
Comnenae aetate confecta (cf. quae optime de ea
disputavit Schopenus praef. XVII sqq), quae ex
codice Augustano nunc Monacensi saec. XV (Graec.
CCGLV v. Hardt catal. cod. Mss. Graec. bibl. reg.
Bavar. IV 27 sq.) a D. Hoeschelio a. 1618 edita
est. quem codicem benevolentia Caroli Halmii
contigit ut Vratislaviae domi meae inspicere pos·
sem. quamquam in hac Alexiadis parte minoris
epitome utilitatis est, quia breviator ad finem pro-
perans, cum quae sex libris Anna exposuerat in
unum librum qui epitomae octavus est cogeret,
plurima praetermisit. ceterum in testimoniis eius
adferendis eam viam tenui ut scripturae discre-
pantiam solo breviandi studio natam omnem re-
secarem.

Quibus testibus longe posthabendus est codex
Coislinianus saec.XII(C)‚ quinunc Parisiis in biblio-
theca maxima extat, numero inter Coislinianos CCCXI-
signatus. cf. Montfaucon bibl. Coisl. p. 521 sqq.
et Schopcn. praef. p. IX. eundem codicem olim Το-
losae fuisse suspicor atque a Cuiacio Fabro Pos—
sino adhibitum. cf. Schopen. praef. p. VII. XX sq.
is a calligrapho scriptus est, qui non tam veritati
quam nitori scripturae operam dedit: nec inter-
polationibus inmunis est. quo magis dolendum
videtur in extremo Annae opere, ubi Florentinus
nos deficit, ad Coislinianum nos confugere debere.
reliquos enim Alexiadis qui innotuerunt libros

